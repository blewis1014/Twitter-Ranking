Email
ओलंपिक पदक विजेता योगेश्वर दत्त को भाजपा का प्रत्याशी
चंडीगढ़ (सच कहूँ न्यूज)। भारतीय जनता पार्टी(भाजपा) ने हरियाणा के सोनीपत जिले की बरोदा विधानसभा सीट के लिए तीन नवम्बर को होने वाले उपचुनाव के लिए मुख्यमंत्री मनोहर लाल खट्टर और अनेक केंद्रीय मंत्रियों समेत 30 स्टार प्रचारकों की टीम मैदान में उतार दी है। पार्टी की शुक्रवार को जारी एक विज्ञप्ति के अनुसार इस टीम में इसके अलावा पार्टी सांसद, मंत्री और पूर्व मंत्री, विधायक तथा अन्य वरिष्ठ नेता चुनाव प्रचार करेंगे। पार्टी के स्टार प्रचारकों की इस सूची को निर्वाचन आयोग ने मंजूरी प्रदान कर दी है।
स्टार प्रचारकों की टीम में खट्टर के अलावा पार्टी प्रदेशाध्यक्ष ओम प्रकाश धनकड़, अन्य नेताओं में दुष्यंत कुमार गौतम, केंद्रीय मंत्री राव इंद्रजीत, कृष्णपाल गुर्जर, संजीव बालियान और रतनलाल कटारिया, राज्य के मंत्री अनिल विज, कंवरपाल गुर्जर, मूल चंद शर्मा, रणजीत चौटाला, जे.पी. दलाल, डॉ. बनवारी लाल, संदीप सिंह, कमलेश ढांडा, राज्यसभा सदस्य रामचंद्र जांगड़ा, डीपी वत्स, लोकसभा सांसद रमेश कौशिक, धर्मवीर, सुनीता दुग्गल, अरविंद शर्मा, बृजेंद्र सिंह, नायब सैनी, संजय भाटिया, पूर्व केंद्रीय मंत्री चौधरी वीरेंद्र सिंह, राज्य के पूर्व मंत्री रामबिलास शर्मा, कैप्टन अभिमन्यु और कृष्ण लाल पंवार, पूर्व प्रदेशाध्यक्ष सुभाष बराला और विधायक बिशम्भर बाल्मीकि हैं। जल्द ही ये नेता बरोदा विधानसभा क्षेत्र में एक्शन मोड में नजर आएंगे।
 
अन्य  अपडेट  हासिल करने के लिए हमें  Facebook  और  Twitter  पर फॉलो करें।
TAGS
